---
layout: post
title: JSist 2014
description: Hepimizin bildiğini varsaydığım JsIst 2014 27 – 28 Eylül 2014 de Nişantaşı’nda gerçekleşti.
category: konferans
author: admin
tags: [konferans, js, jsist]
comments: true
share: true
featureImg: jsist2014.png
---
**JSist 2014'den Arda Kalanlar**

Hepimizin bildiğini varsaydığım [JsIst 2014](http://jsist.org/) 27 – 28 Eylül 2014 de Nişantaşı’nda gerçekleşti. TechCicekSepeti departmanı adına katıldığımız bu konferanstan arda kalan bilgi kırıntılarını kısa başlıklar halinde paylaşmak istiyorum.

![JsIst 2014]({{ site.baseurl }}/images/jsist2014.png)

**Organizasyon**

Konferans salonuna ilk adımını attığınızda organizasyon masası ile sıcak bir karşılamayla daha ilk dakikadan üstümüzdeki yabancılığı atmış olduk ve kayıt aşamasında bol bol stickerlarımızı aldık tabii ki. Her ne kadar yemek için gelmemiş olsak da kahvaltı ve öğle yemeklerinin başarılı olmadığını itiraf etmeliyim. Bu ufak detayın dışında Türkiye sınırları içerisinde böyle uluslararası bir organizasyon gerçekleşmesini beklemediğimi not düşmek istiyorum. Organizasyon ekibi çok güzel iki gün geçirmemizi sağlamış oldular. Organizasyonun bahsetmeden geçemeyeceğim faydalarından birisi de sunumların sadece kod parçaları ve yenilikler olmadığı, yazılım felsefesi ve developer vs. non-developer ilişkisininde gözler önüne serilmesi oldu.

**Takım**

Takım sunucularından [Sebastian Gräßl](https://twitter.com/bastilian) ve [Angeliki Chrysochou](https://twitter.com/angelikix) iki günlük konferansta zamanlama ya da soruların organizasyonu olsun iyi bir şekilde yönettiler. Kısa süren sunumlar sonrasındaki uzun aralar verilse de programda kayma olmaması için gerekli bir önlemdi diye düşünüyorum.

**İngilizce – Sunumlar**

Bütün sunumların ve anlatımların ingilizce olması bence ülkemiz için çok olumlu gelişmelerden. Yurtdışında gerçekleşen – örneğin Almanya – sunumların tümü ingilizce yapılmakta. Ancak ülkemizde ki sunum yapma – hazırlama, toplum önünde konuşma ve kendimizi ifade etme konusunda geliştirmemiz lazım. Konuya hakim olduğunu bildiğim sunumlar belki türkçe yapılsa isteyenlere kulaklık ile çeviri yapılsaydı edineceğimiz bilgi daha faydalı olur muydu diye düşünmeden edemiyorum? Bu fırsatları sunum sonrasında network’in ile telafi etmeye çalıştık ancak herkesin faydalanması açısından verimi tartışılabilir.

**İki Günün Özeti**

İlk günün öne çıkan sunumlarından ilki [Lena Reinhard](https://twitter.com/ffffux)’ın open source community’lerde çeşitlilik olması gerektiğine yönelik olan sunumuydu. “without community we are lost” slaytı en çok vurgu yaptığı kısımdı diyebilirim.

Bir sonraki sunumda [Armağan Amcalar](https://twitter.com/aamcalar) microservisler ve event driven developmenttan ve bunların Redis ve RabbitMQ ile uygulamalarından bahsetti. Buna ek olarak [cotejs](https://github.com/dashersw/cote) adlı kendi yazdıkları kütüphaneden bahsetti. Inhouse bir kütüphane olarak bir göz atın derim.

Öğle arasından sonra Üstün Özgür [ClojureScript](https://github.com/clojure/clojurescript) ve [fonksiyonel programlama](http://tr.wikipedia.org/wiki/Fonksiyonel_programlama)nın avantajlarından bahsetti.

Günün ilerleyen sunumlarında [Serdar Doğruyol](https://twitter.com/sdogruyol) [Sails.js](http://sailsjs.org/) kütüphanesinden ve özellikle railsten javascripte geçenler için büyük bir kolaylık olduğunu söyledi ancak canlı bir kaç örnek görmeyi de bekliyorduk maalesef göremedik.

[Sean Yu](https://twitter.com/seanxyu) bir framework seçerken dikkat edilmesi gerekenlerle ilgili aydınlatıcı bilgilere değindi ve kendilerinin niye [Ember.js](http://emberjs.com/) tercih ettiklerini açıkladı.

Günün son konuşmasında [Tarık Keleştemur](https://twitter.com/tarikkelestemur) javascript ile gömülü sistemler arasında etkileşimi anlatan görsel bir demo sundu önümüze ve dikkat çekiciydi.

Pazar sabahı Twitter’dan [Andy Hume](https://twitter.com/andyhume) karşılaştıkları problemlerden ve [FlightJs](http://flightjs.github.io/)’den bahsetti.

Pascal Precht ise [Html templates](http://www.html5rocks.com/en/tutorials/webcomponents/template/) ve [Shadow DOM](http://www.html5rocks.com/en/tutorials/webcomponents/shadowdom/) konseptlerinin üzerinde durdu.

Sonrasında kısaca neden Angularjs kullanmadınız sorusuna “kendi framework’ümüzü yazmak zamanımız,paramız ve yeterliliğimiz var. Neden yazmayalım ki” cevabı veren [Mate Nadasdi](https://twitter.com/matenadasdi) “[legacy code](http://en.wikipedia.org/wiki/Legacy_code)”la savaşmak için hiç bir zaman geç değil mottosuyla [sinonjs](http://sinonjs.org/), [eslint](https://github.com/eslint/eslint) ve [grunt](http://gruntjs.com/) frameworklerinden bahsetti.

Öğleden sonraki sunum konferansın en önemli sunumlarından [ES6](http://en.wikipedia.org/wiki/ECMAScript#ECMAScript_Harmony_.286th_Edition.29) ile [Sebastiano Armeli](https://twitter.com/sebarmeli) sunumuyla EcmaScript 6 ile gelecek muhteşem yeniliklerden bahsetti. Yenilikler [sunumda](https://speakerdeck.com/jsist/es6-the-future-is-now) mevcut olduğu için teknik detaylara girmiyorum ancak Object.observe() desem bile yeterli olacaktır sanırım. Proxies de küçük bir ayrıntı da olsa değinilmesi gerekenlerden.

Sonrasındaki sunumlarda [mobilike](http://mobilike.com/) [seamless](http://mobilike.com/) ve [sahibinden.com](http://www.sahibinden.com/) [SAFE](https://github.com/sahibinden/safe-utils) projelerinin yapısından ve kullandıkları teknolojilerden bahsettiler. Ancak projelerde karşılaştıkları problemleri nasıl çözdükleriyle ilgili fazla bir bilgi vermediler. Bu bakımdan biraz eksik kaldı sunumlar.

[Yemeksepeti](http://www.yemeksepeti.com/)nden [Altan Yılmaz](http://altanyilmaz.com/) ön yüz yazılım uzmanlarının karşılaştığı problemlerle ilgili çok kısa bir sunum yaptı.

**Kapanış**

Türkiye’de bu kadar uluslararası katılımcıyla ve anlatıcıyı buluşturarak JsIst gerçekten güzel bir iş başarmış. Tebrikler kendilerine. Çünkü gerçekten bu kadar konuşmacının yurt dışındaki büyük konferanslarda bile toplanması kolay bir iş değil ve JsIst ekibi bu işin altından başarı ile kalktı diyebiliriz. Bir önceki konferansta konuşmacı başvurusu kısmı bulunurken bu sene konuşmacıları kendi aralarında tutmuşlar. Seneye daha çok katılımcı ve konukla belki birden fazla lokasyon, paralel konuşmalar ve workshoplarla buluşmayı umut ediyoruz.

Konferanstaki sunumlara [buradaki linkten](https://speakerdeck.com/jsist) ve JsIst'in sayfasına da [buradan](http://jsist.org/) ulaşabilirsiniz.
